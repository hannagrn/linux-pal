# H6 - Based

Hanna Gröndahl

## Järjestelmätiedot

- Rauta: Asus Zenbook UX430UQ
- Raudan OS: Windows 10 Home (22H2, 19045.2486 -versio)
- Hypervisor: Oracle VM Virtual Box 7.0.4
- Virtuaalikoneen OS: Debian GNU/Linux 11
- Kernel: Linux 5.10.0-20-amd64

## x) Lue ja tiivistä

Getting started ja Name-based virtual host support ovat Apachen dokumentaatiota. Getting started käsittelee HTTP-palvelimen perusteita ja lähtökohtia, Name-based virtual host support taas nimiperustaista virtuaalihostaamista.

Getting started määrittelee keskeisiä käsitteitä, joita liittyy HTTP-palvelimen kanssa työskentelyyn. Asiakas, palvelin ja URL kuvaavat hyvin palvelimen käytön keskeisiä suhteita. Asiakas lähettää palvelimelle pyynnön URL-polun avulla. Palvelin vastaa pyyntöön statustiedoin ja toivottavasti URLin viittamalla sisällöllä. 

Asiakas tavoittelee palvelinta IP-osoitteen tai palvelimen nimen kautta. Jotta palvelinnimi yhdistyy oikeaan IP-osoitteeseen, tarvitaan DNS-palvelua. Useampi palvelinnimi voi osoittaa samaan IP-osoitteeseen, jolloin samalla palvelimella voidaan pyörittää useampaa web-palvelua. 

Apache-palvelimen ylläpito tapahtuu tekstitiedostojen kautta. Määrittelytiedostoja muokataan erilaisilla ohjeilla. Web-sivuston sisältö voi olla vaikka mitä. 
On kuitenkin tyypillistä, että kun asiakas pyytää tiedostoa ilman palvelimen nimeä, pyyntöön vastataan index.html-tiedoston sisällöllä. 

Virhetilanteiden selvittelyä varten Apachen keskeisin työkalu on virheloki. Virheloki tallentaa sen, mikä meni vikaan ja milloin. Se saattaa ehdottaa jopa korjausehdotusta.

Nimiperustainen virtuaalihostaus eroaa IP-perustaisesta virtuaalihostauksesta siten, että sen avulla yksi IP voi viitata useampaan palvelinnimeen. IPv4-osoitteiden hyvin rajallinen määrä kannustaa nimiperustaisen virtuaalihostauksen hyödyntämiseen. Nimiperustainen virtuaalihostaus perustuu siihen, että asiakas hakee tietoa palvelimelta käyttäen palvelinnimeä. Palvelin määrittelytiedostoon on määritelty siten useampi palvelinnimi samaan osoitteeseen. Jos palvelinnimeen ei viitata, palveluita ei voida erotella. 

Aivan kuten IP-perustainen virtuaalihostaus, myös nimiperustainen virtuaalihostaus tarvitsee IP-osoitetta jotta pyyntö löytää perille. Apache kuitenkin tunnistaa, että IP-osoitteeseen viittaa useampi nimi, ja se tarkastaa määrittelyissä annettujen ohjeiden avulla, mille palvelinnimelle pyyntö on tarkoitettu.

Useamman palvelinnimen määrittely palvelimelle tehdään siis määrittelytiedostoon. Jokaiselle palvelinnimelle määritellään ainakin nimi ja tiedostojuuri. Ensimmäiseksi määritelty on palvelimen oletusnimi, johon pyyntö ohjataan epäselvien tai virheellisten pyyntöjen kohdalla. Lisäksi palvelinnimille voidaan vielä määritellä aliaksia, jolloin eri nimillä voidaan ohjautua samaan kohteeseen.

## a) Vaihda Apachelle uusi etusivu

Vaihdoin Apachelle uuden etusivun, jotta etusivua ei tarvitse muokata sudolla. Oletussivu on siis rootissa /var/www/html -hakemistossa, ja tarkoituksenani on siirtää etusivu käyttäjän hakemistoon. Menin `cd`:llä /etc/apache2/sites-enabled -hakemistoon tarkistamaan ensin, mikä tiedosto määritteli etusivun. 

sites-enabled

Määrittävä tiedosto oli siis 000-default.conf. Siirryin /etc/apache2/sites-available hakemistoon `cd`:llä ja loin sinne uuden määrittelytiedoston `sudoedit new-default-0402.conf`. 

määrittelyt

Määrittelin siellä aloitussivun sijainniksi /home/hanna/public_sites/. Aktivoin sivun määrittelyt käyttöön komennolla `sudo a2ensite new-default-0402.conf` ja poistin vanhan määrittelyn käytöstä `sudo a2dissite 000-default.conf` -komennolla. Otin muutokset käyttöön käynnistämällä palvelimen uudelleen `sudo systemctl restart apache2`sudo. Tarkistin muutokset `curl localhost` -komennolla.

ensite

Etusivun sisältö on muuttunut, mutta sisältö on virheilmoitus 403. Se tarkoittaa, että palvelin ymmärtää pyynnön, mutta kieltäytyy toteuttamasta sitä. Vastaus on odotetunlainen, sillä /home/hanna/public_sites/-hakemistoa, jossa etusivun tulisi sijaita, ei ole vielä olemassa. Siirryn hanna-käyttäjän kotihakemistoon `cd` -komennolla, ja loin public_sites-nimisen hakemiston komennolla `mkdir public_sites`. `curl localhost` palauttaa edelleen saman 403-virheilmoituksen, sillä hakemistossa ei ole tiedostoa johon viitata. Luon tiedoston micro-editorilla `micro index.hmtl`. Annoin sivulle neutraalin sisällön, ja tallensin sen. Kokeilin taas `curl localhost` -komennolla, onko sisältö muuttunut.

newpower

Ja olihan se. Apachen etusivua pystyy nyt muuttamaan ilman, että tarvitsee sudoa.

## b) Tee Apachen asetustiedostoon kirjoitusvirhe

Siirryin Apachen asetustiedostoon komennolla `sudoedit /etc/apache2/sites-available/new-default-0402.conf` ja tein sinne pari kirjoitusvirhettä. Ensiksi laitoin sinne yhden avoimen <-merkin. Vaihdoin myös public_sites hakemistosta yhden pienen s-kirjaimen isoksi S-kirjaimeksi.

virheet

Katsoin ensin, mitä virheilmoituksia saan `/usr/sbin/apache2ctl configtest` -komennolla. Ensiksi se antoi AH00112-varoituksen, joka tarkoittaa, ettei kohdekansiota löydy. Ei varmasti löydykään, sillä kokeiltu polku on aivan väärä. Lisäksi sain AH00558-virheilmoituksen, jonka mukaan palvelimen domain-nimeä ei voitu varmistaa. Tämä johtunee siitä, ettei palvelimella ole ip-osoitteen lisäksi muuta nimeä. Se ei kuitenkaan liity äsken tekemiini muutoksiin, vaan virheilmoitus oli todennäköisesti jo tahallisia virheitä. Syntaksi sinänsä on configtestin mukaan oikein. Itse odotin, että syntaksi olisi mennyt rikki tägin avaamisen takia.

virheilmoitus configtest

Katsoin sitten vielä Apachen virhelokista kymmenen viimeisintä virheilmoitusta komennolla `sudo tail -10 /var/log/apache2/error.log`. Siellä viimeisin virheilmoitus oli AH01630: client denied by server configuration. Palvelimelle lähetettyä pyyntöä ei ole siis voitu käsitellä palvelimen määrittelyn vuoksi. Sitä aiempi ilmoitus oli noteeraus siitä, että olin käyttänyt `/usr/sbin/apache2ctl configtest` -komentoa. Lisäksi siellä oli virheilmoituksia liitten uudelleenkäynnistykseen ja a-tehtävän curleihin.

errorlog

Vertailussa huomattavaa on ainakin se, että configtest ja error.log käyttävät eri virheilmoituskoodeja. Ne vaikuttaisivat siis havaitsevan eri asioita. Virheloki viittasi virheeseen määrittelyssä, kun taas configtest viittasi puuttuvaan hakemistoon. Virhettä olisi voinut lähteä korjaamaan kahdella eri tavalla: muuttamalla määrittelyä, tai luomalla pyydetyn hakemistopolun. Tässä tapauksessa määrittelyn korjaaminen on parempi tapa, sillä hakemistopolun luominen luomalla etc/apache2/:n alle <-nimisen hakemiston ja sille alihakemistot hanna ja sen alle public_Sites olisi ollut monimutkainen ja epälooginen ratkaisu. Epälooginen siksi, että hakemistopolku olisi ollut epätyypillinen ja vienyt mahdollisuuden muokata etusivua ilman sudoa, ja monimutkainen, koska työvaiheita olisi ollut monta, ja uusien virheiden mahdollisuus suurempi.

Korjasin ongelman siis poistamalla aiemmin tarkoituksella tekemäni kirjoitusvirheet aktiivisesta määrittelytiedostosta.

## Lähteet

Apache 2023a. Getting started. *Apache.org*. https://httpd.apache.org/docs/2.4/getting-started.html. Luettu 4.2.2023.

Apache 2023b. Name-based virtual hos support. *Apache.org*. https://httpd.apache.org/docs/current/vhosts/name-based.html. Luettu 4.2.2023.

Karvinen, T. 2023. Linux-palvelimet-kurssin luento 3.2.2023.