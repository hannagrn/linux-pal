# H1 - Virtuaali-linux

## x) Raportin kirjoittaminen

Tällä kurssilla suoritettavat kotitehtävät kuuluu raportoida asianmukaisesti. Hyvän raportin piirteisiin kuuluvat toistettavuus, täsmällisyys, helppolukuisuus ja lähdeviittaukset.

- Toistettava raportti on kirjoitettu siten, että raportin lukija pystyy toistamaan testin tuloksen seuraamalla raporttia.
- Täsmällinen raportti sisältää tietoa siinä määrin, että toistettavuus mahdollistuu. Täsmällisessä raportissa esimerkiksi komennot on kirjoitettu siten kuin niitä on kokeiltu ja käytetty. Myös kellonaikoja voi olla asianmukaista sisällyttä raporttiin, jotta raporttiin tulee dokumentoitua myös testiin käytetty aika.
- Helppolukuinen raportti on kirjoitettu selkeällä ja ymmärrettävällä kielellä. Tekstiä on jaksotettu esimerkiksi väliotsikoin.
- Lähdeviittaukset kuuluvat hyvään tieteelliseen tapaan. Tällöin raportin lukija näkee, mitä tietoa raportin tekijä on hyödyntänyt testatessaan.

### Lähde

- Karvinen, Tero (2006). Raportin kirjoittaminen. *Terokarvinen.com.* https://terokarvinen.com/2006/raportin-kirjoittaminen-4/. Luettu 19.1.2023.

## a) Linuxin asentaminen virtuaalikoneeseen

Tässä harjoituksessa asensin virtuaalisen Linuxin [tämän](https://terokarvinen.com/2021/install-debian-on-virtualbox/) Tero Karvisen kirjoittaman ohjeistuksen mukaisesti. Harjoitus on tehty Asus Zenbook UX430UQ -kannettavalla, jossa on Windows 10 Home -käyttöjärjestelmä (22H2, 19045.2486 -versio).

Koneellani oli valmiiksi Oracle VM Virtual Box 7.0.4, joka on virtuaalikoneiden hallintaohjelma. Latasin levykuvan Debianin uusimmasta versiosta [Debianin sivuilta](https://cdimage.debian.org/images/unofficial/non-free/images-including-firmware/current-live/amd64/iso-hybrid/). Latasin version levykuvan debian-live-11.6.0-amd64-xfce+nonfree.iso, sillä se on ajantasainen versio, joka sopii asennettavaksi virtuaalikoneeksi tietokoneelleni.

Valitsin Virtual Boxissa New luodakseni uuden virtuaalikoneen. Määrittelin koneen seuraavasti.

<img width="600" alt="h1-kuva1" src="https://user-images.githubusercontent.com/122886984/213413483-ad4e3312-3a2b-4fea-af41-2a7ac4a857a4.png">

Hardware- ja Hard Disk -välilehdillä määrittelin käytössä olevan muistin (4096 MB), prosessorien määrän (2) ja kovalevyn (60 GB). Alla vielä kuva Virtual Boxista, jossa näkyy määrittelyjä asennuksen jälkeisessä näkymässä.

<img width="600" alt="h1-kuva2" src="https://user-images.githubusercontent.com/122886984/213413862-d0d23250-1743-4879-bb09-e0b51c2f65ad.png">

Linux-kone on nyt asennettu ja sitä voi käyttää. Kone boottasi asennuksen jälkeen automaattisesti, ja avasin näkymän koneeseen VirtualBoxissa. 

<img width="600" alt="h1-kuva3" src="https://user-images.githubusercontent.com/122886984/213418685-9e3cf5ae-45f8-4bae-b3da-8829aac8db64.png">

Avasin Applications-valikosta selaimen (Web Browser) ja kokeilin googlata "haaga-helia" varmistaakseni, että perustoiminnot (verkko, näppäimistö jne.) ovat käytössäni. Koneella on vielä käytössä jenkkinäppäimistö, joten kirjoittaessani "haaga-helia", osoiteriville tuli "haaga/helia". Googlasin lopulta "haaga helia" ja kaikki vaikuttaisi toimivan.

<img width="600" alt="h1-kuva4" src="https://user-images.githubusercontent.com/122886984/213419784-9d166cfb-7d9c-4b37-8abb-30c02c593235.png">

Koneen työpöydältä avasin Install Debian -asennusohjelman. Valitsin kieleksi "American English", koska on hyödyllistä opetella englanninkielinen terminologia ja käyttö. Sijainniksi valitsin Helsingin. Näppäimistöksi valitsin "Finnish", muut asetukset pidin näppäimistöasetuksissa ennallaan. Kokeilin, toimiiko Haaga-Helian kirjoittaminen viivan kanssa, ja toimihan se.

<img width="600" alt="h1-kuva5" src="https://user-images.githubusercontent.com/122886984/213420668-c0aa5111-d9e4-48c8-b126-6179d6d83848.png">

Partitions-valikossa valitsin Erase disk käyttöjärjestelmän toiminnan varmistamiseksi. En käyttänyt salausta tällä virtuaalikoneella, koska se ei ole tarpeellista. Se tulisi kyseeseen, jos asentaisin suoraan raudalle. Käyttäjävalikossa määritin pääkäyttäjän nimen, tietokoneen nimen ja vahvan salasanan. Tarkistin määritykset Summary-välilehdeltä ja painoin Install. Asennuksessa kesti noin 10 minuuttia.

Boottasin koneen ja sain nyt kirjautumisnäkymän eteeni. Kirjauduin sisään ja yläkulmassa Debian Live User -käyttäjän sijaan olin täysivaltaisella käyttäjällä. Kokeilin uudestaan nettiselaimessa googlata "haaga-helia" ja kaikki toimi odotetusti.

<img width="600" alt="h1-kuva6" src="https://user-images.githubusercontent.com/122886984/213425387-d8bd8fc9-ac2e-45b6-a136-6faa1daf4b6e.png">

Siirryin komentokehotteeseen ajamaan päivitykset. Ajoin komennon `sudo apt-get update`. Komentokehote kysyi vielä salasanan, minkä jälkeen se latasi päivitykset. Ajoin vielä komennon `sudo apt-get -y dist-upgrade`. Komentokehote tosin sanoi, ettei päivitettävää ollut. Palomuurin asentamiseksi ajoin vielä komennot `sudo apt-get -y install ufw` ja `sudo ufw enable` sen käynnistämiseksi.

<img width="600" alt="h1-kuva7" src="https://user-images.githubusercontent.com/122886984/213427114-42377056-ae08-4386-b58d-0d5a3b5cc48d.png">

Tämän jälkeen boottasin koneen valikosta Applications -> Log Out -> Restart. Boottaamisen jälkeen kirjauduin vielä käyttäjälleni ja lähdin tutkimaan mitä tämä Linux-kone oikein tarjoaa. 

### Lähde

- Karvinen, Tero (2023). Install Debian on Virtualbox. *Terokarvinen.com.* 
https://terokarvinen.com/2021/install-debian-on-virtualbox/. Luettu 19.1.2023.
