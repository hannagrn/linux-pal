# H3 - Vapaus!

## Järjestelmätiedot

- Rauta: Asus Zenbook UX430UQ
- Raudan OS: Windows 10 Home (22H2, 19045.2486 -versio)
- Hypervisor: Oracle VM Virtual Box 7.0.4
- Virtuaalikoneen OS: Debian GNU/Linux 11
- Kernel: Linux 5.10.0-20-amd64

## x) Vapaat ohjelmistot ja avoin lähdekoodi

Vapaat ohjelmistot sisältävät GNU:n määritelmän mukaan neljä oleellista ominaisuutta eli vapautta. Ensimmäinen on vapaus käyttäjälle on vapaus suorittaa ohjelmaa haluamallaan tavalla mihin tahansa tarkoitukseen. Toiseksi käyttäjällä on vapaus tutkia sitä, miten ohjelmisto toimii ja muokata sitä. Kolmanneksi käyttäjä saa jakaa ohjelmistoa. Neljäntenä on vapaus jakaa käyttäjän muokkaamaa ohjelmistoa. Avoin lähdekoodi on edellytys vapaiden ohjelmistojen olemassaololle.

Avoin lähdekoodi ei ole kuitenkaan tekijänoikeuksien vastainen liike, eli avoimen lähdekoodin liike ei pyri poistamaan tekijänoikeuksia sinänsä. Avoimen lähdekoodin ohjelmistoja voidaan myös hyödyntää kaupallisesti, ja niistä voidaan johtaa esimerkiksi tavaramerkkejä tai jopa patentteja.

Avoimen lähdekoodin lisenssien välillä eräs keskeinen ero liittyy vastavuoroisuuteen (*reciprocity*). Copyleft-lisensoituja ohjelmistoja tulee jakaa eteenpäin (muokattunakin) samalla lisenssillä, kun taas ei-copyleft-lisensoituja ohjelmistoja voidaan liittää suljetun lähdekoodin ohjelmistoihin.

### Lähteet

GNU (s.a.). What is free software? *https://www.gnu.org/philosophy/free-sw.html* Luettu 25.1.2023.

Välimäki, Mikko (2005). *The rise of open source licensing.* Helsinki: Turre Publishing.

## a) Kolmen ohjelman lisenssit.

Asensin [edellisessä kotitehtävässä](https://github.com/hannagrn/linux-pal/blob/main/h2.md) Linux-virtuaalikoneelleni kolme eri komentoriviohjelmaa. Ne olivat tekstipohjainen Lynx-selain, Gnuchess-šakkipeli ja Git-versionhallintaohjelma. Tarkastelin niiden lisenssejä.

Gitin kohdalta etsin `man git` -komennolla johtolankoja siitä, mitä ohjelmisto itse sanoo lisensseistään. Manuaalin lopussa oli polkuja juurihakemistossa ja sen alihakemistoissa, joten etsin sieltä. Löysin lopulta 'copyright'-tiedoston '/usr/share/doc/git' -hakemistosta, jossa kerrottaan Gitin lisensseistä. Gitin kehityksessä on hyödynnetty muita vapaita ohjelmistoja, ja myös niiden lisenssit löytyy copyright-tiedostosta.

<img width="450" alt="git lisenssi" src="https://user-images.githubusercontent.com/122886984/214716629-694566bd-9441-4ffe-b39a-4d8d2a013b01.png">

Tulkitsen lisenssiselostetta kuitenkin niin, että kokonaisuudessaan Git on lisensoitu GPL-2 -lisenssillä. Kyseessä on vapaa lisenssi. Perustan tämän siihen, että ylin hakemisto on lisensoitu kyseisellä lisenssillä.

	Files: *
	Copyright: © 2005-2020, Linus Torvalds and others.
	License: GPL-2

Sama tieto olisi löytynyt luonnollisesti [Gitin kotisivuilta](https://git-scm.com/about/free-and-open-source) selkokielisesti ilmaistuna.

<img width="450" alt="git nettisivut" src="https://user-images.githubusercontent.com/122886984/214716699-002d8772-bb45-408a-822d-432c7566a690.png">

Nettisivuilla muistutetaan GPL-2 -lisenssin ehdoista. Ohjelmisto on avoin, ja GPL-2 -lisenssi tarttuu siten, että siitä muokatut versiot käyttävät samaa lisenssiä. GPL-2 ei kuitenkaan juuri liity tavaramerkkioikeuteen, joten on huomioitavaa, että Git-sana ja Git-logot on suojattu tavaramerkillä.

Intoni penkoa lisenssitietoja tuohon tapaan laantui Gitin jälkeen, joten Lynxin lisenssiä lähdin selvittämään ihan googlaamalla. Googlasin 'lynx browser license' ja sain päädyin sitä kautta Lynxin verkkosivuille ja sieltä aina [About-sivulle](https://lynx.invisible-island.net/lynx_help/about_lynx.html). Kyseisellä sivulla todetaan projektit, joiden tuloksista Lynx on johdettu. Lynxiä jaetaan GNU GPL-2 -lisenssillä.

GNU Chessin lisenssitiedot löysin GNU:n sivuilta hakutoiminnon avulla. Löysin [GNU Chess 6.2.8](https://www.gnu.org/software/chess/manual/gnuchess.html) -manuaalin, jonka alusta löytyi tarvittavat tiedot. Overview-kappaleessa todetaan GNU Chessin olevan suojattu GNU GPL -lisenssillä. En ole varma tarkoittaako tämä sitä, että GNU Chess on aina suojattu version julkaisuajan tuoreimmalla GNU GPL -version lisenssillä. Tässä tapauksessa se tarkoittaisi GNU GPL:n kolmatta versiota.

Tutkin asiaa lisää, ja GNU Chessin [esittelysivuilla](https://www.gnu.org/software/chess/) löytyi vielä täsmentävä maininta asiasta. GNU Chess on lisensoitu GPL v. 3 lisenssillä. Käyttäjä tai jakaja voi myös käyttää mahdollista myöhempää versiota. GNU GPL:n tuorein versio on juuri tuo 3.

Kaikki asentamani sovellukset käyttävät siis GPL-lisenssin jotain versiota. GPL perustuu vahvasti vapaiden ohjelmistojen neljään vapauteen. GPL:n keskeinen tehtävä on suojella copyleft-oikeuksia, eli GPL-lisenssi niin sanotusti tarttuu ohjelmistoon. Kaikki ohjelmistosta muokatut versiot noudattavat samaa lisenssiä. Muuten kyseessä on tekijänoikeusrikkomus.

Koska törmäsin kahteen eri käytössä olevaan GPL-versioon, selvitin hieman niiden eroja. [GNU:n pikaopas](https://www.gnu.org/licenses/quick-guide-gplv3.html) selventää joitain keskeisiä eroja. GNU GPL v. 3 käyttää esimerkiksi ymmärrettävempiä sanamuotoja, mutta se ei ole silti lopulta kovin erilainen lisenssi. Uusin versio vahvistaa yksilön oikeuksia koodata mitä haluaa ja levittää ohjelmiaan vastauksena esimerkiksi DRM:ää (datan suojaaminen muokkauksilta) vahvistamaan pyrkivälle EU:n tekijänoikeuspolitiikalle. Myös patentoinnilla tehtävää lisenssioikeuksien rajoittamista on estetty ja lisenssien välistä yhteensopivuutta selvennetty.

### Lähteet

Git (s.a.). About. *Git*. https://git-scm.com/about/free-and-open-source. Luettu 26.1.2023.

GNU (s.a.). GNU Chess 6.2.8. *GNU*. https://www.gnu.org/software/chess/manual/gnuchess.html. Luettu 26.1.2023.

GNU (2021). GNU Chess. *GNU*. https://www.gnu.org/software/chess/. Luettu 26.1.2023.

GNU (2022). A quick guide to GPLv3. *GNU.* https://www.gnu.org/licenses/quick-guide-gplv3.html. Luettu 26.1.2023.

Lynx (s.a.). About Lynx. *GNU*. https://lynx.invisible-island.net/lynx_help/about_lynx.html. Luettu 26.1.2023.

## b) Säännöllistä

Olin viime kerralla hädin tuskin ymmärtänyt grepin käyttöä enkä ole myöskään kovin innostunut koodaamisesta, joten itselleni melko tuntemattoman regexin käyttö grepillä hieman hirvitti etukäteen. Regex on minulle käsitteenä tuttu vain [r/ProgrammerHumorin](https://www.reddit.com/r/ProgrammerHumor/) minulle ehdottelemista [meemeistä](https://i.imgur.com/k53Z290.jpg), jotka eivät anna regexistä kovin mairittelevaa kuvaa. 

Jotta pysyisin paremmin kärryillä tekemisistäni, loin oman hakemiston ja sille alihakemistoja sekä tiedostoja tehtävän tekemistä varten.

<img width="450" alt="regeks" src="https://user-images.githubusercontent.com/122886984/214727176-23e4eefc-6d24-487b-8e18-5046494ef796.png">

Greppiä käytetään siis rivien hakemiseen tekstitiedostoista tietyillä parametreillä. Regexillä voidaan taas rajata rivien sisältöä. Minulla oli viimeksi vaikeuksia ymmärtää greppiä, joten kokeilin sitä ensin vähän. Koska olin itse luonut tiedostoja ja tiesin suunnilleen mitä niissä oli, pystyin helposti tietämään olinko osannut käyttää jotakin komentoa edes jotenkin. Käytin `grep 'again' infinite.txt` -komentoa etsimään rivit joilla mainitaan sana again tiedostossa infinite.txt hakemistossa /home/hanna/regeks/ssoass.

 <img width="450" alt="infinteagain" src="https://user-images.githubusercontent.com/122886984/214727265-04bac281-7b7e-42d0-a0c8-eddf10086bd5.png">

Tulos oli odotetunlainen. Kokeilin vielä `grep -c 'again' infinite.txt` -komentoa laskemaan, kuinka monella rivillä mainitaan sana again. Tulostus oli 2. Kokeilin myös rekursiota (-R) onnistuneesti etsiäkseni hakemistosta, en suoraan tiedostosta. Sen jälkeen siirryin yhdistämään grepin regexiin, ja kokeilin harjoitushakemistossani komentoa `grep -r 'li..'`.

<img width="450" alt="greprli" src="https://user-images.githubusercontent.com/122886984/214727317-e310e16d-a315-4008-b9ba-6921937572d8.png">

Piste merkitsee regexissä mitä tahansa kirjainta. En ajatellut, että se ottaa myös sanan keskeltä, vaikka eihän grep ajattele kielellisesti samalla tavalla kuin minä. Seuraavaksi kokeilin edellisen komennon pohjalta rajata hakua komennolla `grep -r 'li[vk]e'`. Se toimi yllättävän hienosti ensimmäisellä yrittämällä, sillä se rajasi rivit juuri kuten toivoin.

<img width="450" alt="livke" src="https://user-images.githubusercontent.com/122886984/214727458-33468dd0-a949-4b38-8611-201bd3c3e388.png">

Komennon tarkoituksena oli siis etsiä rivit, joissa on merkkijono li(v tai k)e. Aiemmassa grepissä hain merkkijonoa, jossa oli li(mitkä tahansa kaksi merkkiä).

### Lähteet

Gite, Vivek (2022). Regular expressions in grep ( regex ) with examples. *Cyberciti.biz*. Luettu 26.1.2023.

Gite, Vivek (2023). How To Use grep Command In Linux / UNIX With Practical Examples. *Cyberciti.biz.* Luettu 26.1.2023.

Karvinen, Tero (2023). Linux-palvelimet-kurssin luento 24.1.2023.

## c) Pipe

Jatkoin aiemmassa tehtävässä luomieni harjoitustiedostojen hyödyntämistä. Nyt kokeilin kotihakemistossani `grep -r 'again'` -komentoa, joka hakee rekursiivisesti rivit, joissa merkkijono on. Tällä kertaa se löysi mozillan väliaikaistiedostoista jotain sälää, missä sana mainitaan. Kokeilin putkittaan komennon sortilla, jotta saisin ne aakkosjärjestykseen.

<img width="450" alt="againsort" src="https://user-images.githubusercontent.com/122886984/214727542-0d312108-e6f9-4b69-b165-6d7533dde560.png">

Ymmärrän putkituksen periaatteen, mutta en osaa vielä ihan hyödyntää sitä. Putkituksessa käytetään aiemman komennon syötettä seuraavan komennon suorittamiseen. Eli kuten kokeilin, hain ensin grepillä syötteen ja sitten järjestin sen toisella komennolla. Sitten kun minulla on eri komentoja hallussani paremmin, kokeilen tuota putkitusta syvällisemmin. Tämän aika saattaa olla jo ensi kotiläksyjen parissa tai aiemmin, jos innostun kokeilemaan. 

### Lähde

Karvinen, Tero (2023). Linux-palvelimet-kurssin luento 24.1.2023.

Hanna Gröndahl
