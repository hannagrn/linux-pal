# H2 - Komentaja Pingviini

## Järjestelmätiedot

- Rauta: Asus Zenbook UX430UQ
- Raudan OS: Windows 10 Home (22H2, 19045.2486 -versio)
- Hypervisor: Oracle VM Virtual Box 7.0.4
- Virtuaalikoneen OS: Debian GNU/Linux 11
- Kernel: Linux 5.10.0-20-amd64

## x) Keskeisimmät komennot

Keskeisimmät komennot on hyvä osata ulkoa ja harjoitella siten, että niiden käyttö on automaattista. Muutamia nostoja:

- `pwd` tulostaa hakemiston, jossa käyttäjä on sillä hetkellä (työhakemiston)
- `cd` -komennolla liikutaan hakemiston välillä. Komentoa täsmennetään kohdehakemistolla, esim. `cd Desktop/`, tai ylöspäin hakemistossa `cd ..` -komennolla
- tekstieditoria voi hyödyntää esimerkiksi `nano` -komennolla
- järjestelmän ylläpidossa käytetään `sudo` -komentoja, sillä ne tuovat käyttäjälle lisää valtuuksia

Lähde: 

Karvinen, Tero (n.a.). Command line basics revisited. *Terokarvinen.com.* https://terokarvinen.com/2020/command-line-basics-revisited/. Luettu 23.1.2023.

## a) Micro-editori

Asensin Micro-tekstieditorin edellisen luennon aikana, mutta en tullut dokumentoineeksi sitä. Käytän Microa komennolla `micro`, ja voin luoda tiedoston esimerkiksi komennolla `micro tiedosto.md`. Komento luo tiedosto-nimisen Markdown-tiedoston työhakemistoon.

## b) Rauta

Käytin komentoa `sudo lshw -short -sanitize` koneen raudan analysoimiseksi. Syötin salasanan, mutta sain ilmoituksen

> sudo: lshw: command not found

lswh:ta (list hardware?) ei ollut asennettuna. Asensin sen komennolla `sudo apt-get -y install lshw`. Kokeilin uudestaan ajaa `sudo lshw -short -sanitize` Sain pitkän tulosteen (alla), en tosin yhtä pitkää kuin pelkällä `sudo lshw` -komennolla, jota kokeilin huomatakseni `-short -sanitize` -loppurimpsun vaikutuksen.

<img width="535" alt="sudo lshw" src="https://user-images.githubusercontent.com/122886984/214016313-8bdeb858-4da9-44aa-a1ab-b401609b2364.png">

lshw osoittaa, että kone sijaitsee hypervisorissa, eli kone on virtuaalikone. Koneen käytössä ovat sille asennuksessa antamani resurssit (kovalevy, RAM), ei suinkaan varsinaisen raudan kaikki resurssit.

## c) Apt

Aptia käytetään ohjelmapakettien asennuksen hallintaan Debianilla.

Asensin ensiksi versionhallinta-ohjelma gitin. Tarkastelin ohjelman kuvausta komennolla `apt-cache show git`. Varsinaisen asennuksen tein komennolla `sudo apt-get install -y git`. Asennuksen jälkeen sain yksinkertaisesti komennolla `git` opastusta komentoriviohjelman käyttöön.

<img width="535" alt="git" src="https://user-images.githubusercontent.com/122886984/214018832-4fe30039-1535-45ff-832d-2c76d3d69d5e.png">

Sen jälkeen etsin `apt-cache search chess` šakki-pelejä. Asensin gnuchessin komennolla `sudo apt-get install -y gnuchess`. 

<img width="535" alt="gnuchess" src="https://user-images.githubusercontent.com/122886984/214021016-2c385c1d-4e1b-4923-acc6-f696c08667c6.png">

Asensin vielä tekstipohjaisen Lynx-selaimen komennolla `sudo apt-get install -y lynx`. Avasin selaimen `lynx` komennolla ja avasin g-näppäimellä osoiterivin. Siirryin osoitteeseen haaga-helia.fi. Sivu avautuikin varsin hienosti. 

<img width="535" alt="lynx" src="https://user-images.githubusercontent.com/122886984/214022071-008f4087-3297-46dc-bc8f-7e6e67573678.png">

Asensin sovellukset yksitellen, mutta koska halusin kokeilla asentaa ne yhdellä komennolla, poistin ne komennolla `sudo apt-get purge git gnuchess lynx`. Olisi varmaan voinut lisätä komentoon vielä `-y`:n, sillä nyt se kysyi kertaalleen "tyhmän" kysymyksen. Kokeilin asennusta komennolla `sudo apt-get install -y  git gnuchess lynx`. Asennus onnistui, ja komentorivilläni on nyt kolme uutta ohjelmaa.

Lähteet: 

APT (2023). APT (software). *Wikipedia.org.* https://en.wikipedia.org/wiki/APT_(software). Luettu 23.1.2023.

Karvinen, Tero (n.a.). Command line basics revisited. *Terokarvinen.com.* https://terokarvinen.com/2020/command-line-basics-revisited/. Luettu 23.1.2023.
Wikipedia 


## d) FHS

Hakemisto / on Linuxin juurihakemisto. Siirryin sinne komennolla `cd /`. Hakemisto sijaitsee hierarkiassa ensimmäisenä, eli ennen mitään käyttäjähakemistoja. Hain hakemiston alahakemistot ja sen sisältämät tiedostot komennolla `ls`.

<img width="535" alt="root" src="https://user-images.githubusercontent.com/122886984/214024753-8fb2af4a-d135-4fb2-ac28-bbbe3ffc4af3.png">

Juurihakemiston alta löytyy esimerkiksi keskeisiin kuuluvat home-, etc- ja media-hakemistot. Siirryin ensimmäiseksi tarkastelemaan media-hakemistoa komennolla `cd media`. Kansiossa oli silloin vain käyttäjähakemisto, mutta ei oikein muuta.

<img width="535" alt="media" src="https://user-images.githubusercontent.com/122886984/214025565-96b024be-9c00-4897-9fe5-a14c442b2d2e.png">

Palasin juurihakemistoon komennolla `cd /`. Seuraavaksi tarkastelin etc-hakemistoa. Sieltä löytyikin vaikka mitä.

<img width="535" alt="etc" src="https://user-images.githubusercontent.com/122886984/214025913-5cde6829-b0fd-4d03-90a1-23c506f8b605.png">

Avasin vielä systemd kansion komennolla `cd systemd` Tarkastelin system.conf-tiedostoa microlla komennolla `micro system.conf`. Sen jälkeen palasin juurihakemistoon komennolla `cd /`. Sitten avasin var-hakemistosta log-hakemiston, jossa sijaitsee lokitiedostoja. 

<img width="535" alt="var" src="https://user-images.githubusercontent.com/122886984/214027842-7ea935f3-cc89-43e9-be1c-75303073b88f.png">

Palasin juureen katsoakseni vielä home-hakemistoa. Siirryin juuresta home-hakemistoon komennolla `cd home`. `ls`-komennolla katsoin, mitä hakemistoja home sisältää. Se lähtökohtaisesti sisältää eri käyttäjähakemistot, ja tällä koneella oli vain yksi.

<img width="535" alt="home ls" src="https://user-images.githubusercontent.com/122886984/214028259-9b05d6fb-4905-4ab3-9748-336731885dd4.png">

Siirryin eteenpäin hanna-hakemistoon, eli käyttäjähakemistooni komennolla `cd hanna`. Tämä on se hakemisto, johon voisin siirtyä myös komennolla `~`. Käyttäjähakemisto sisältää käyttäjän luomia tiedostoja, ja omaan hakemistooni onkin kertynyt kaikenlaista tärkeän oloista.

<img width="535" alt="hanna ls" src="https://user-images.githubusercontent.com/122886984/214028850-774e32c6-d1b9-4c3b-a274-353696810fb0.png">

Tarkastelin wau.txt-tiedostoa micro-editorilla komennolla `micro wau.txt`. 

<img width="535" alt="wau" src="https://user-images.githubusercontent.com/122886984/214029076-7378298e-35e4-41e0-95ce-cbddd987e6e8.png">

Lähde: 

Karvinen, Tero (n.a.). Command line basics revisited. *Terokarvinen.com.* https://terokarvinen.com/2020/command-line-basics-revisited/. Luettu 23.1.2023.

## e) The Friendly M.

Testasin grep-komennon käyttöä. Avasin grep-komennon ohjeen komennolla `man grep`. Grep-komentoa voidaan käyttää hakemaan esimerkiksi tekstitiedostosta tietyn ominaisuuden sisältävät rivit. En aivan ymmärtänyt missä tiedostoissa sitä voisin käyttää ja miten sitä käytetään. Ehkä jos hahmottaisin paremmin, mitä vaikkapa joissain juurihakemiston alihakemistoista löytyy, voisin paremmin kokeilla komentoa käytännössä. 

<img width="535" alt="man grep" src="https://user-images.githubusercontent.com/122886984/214031688-d9678968-6f9a-4f10-b516-fdf23119d7c3.png">

Hanna Gröndahl
