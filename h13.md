# H13 Hello World

Hanna Gröndahl

## Järjestelmätiedot

- Rauta: Asus Zenbook UX430UQ
- Raudan OS: Debian GNU/Linux 11
- Kernel: Linux 5.10.0-20-amd64

## Aluksi

Aloitin harjoituksen tekemisen 9.3.2023 9.00. Kirjoittelen ekaa kertaa raudalle asennetulla Debianilla vaihdettuani vanhan koneeni hajonneen SSD-levyn tilalle uuden ja asennettuani siihen tikulta Debianin. Kulut olivat noin 20 euroa (mieluisa yllätys, käsitykseni SSD-muistien hinnoista oli jostain vuodelta 2014), suosittelen kaikille kyseistä operaatiota mikäli tulee kyseeseen.

Tarkoituksenani on tässä tehtävässä kirjoittaa toimiva  "Hello "World" -ohjelma kolmella eri kielellä. Valitsin kieliksi Bashin, Pythonin ja Javan, koska ne ovat minulle ennestään tuttuja.

Loin aluksi harjoitusta varten kotihakemistoon kansion `mkdir scripts`.

## Bash

Loin scripts-hakemistoon tiedoston komennolla `micro helloworld.sh`. Sh-pääte ei ole pakollinen, mutta se on hyödyllinen, jotta tiedoston tunnistaa skriptiksi. Kirjoitin sisälle ohjelman, joka tulostaa Hello World. Tallensin sen ja ajoin skriptin `bash helloworld.sh`. Tulostus oli odotetusti Hello World.

![bash](https://user-images.githubusercontent.com/122886984/223959168-bdda0c13-599c-47ed-a919-06327b80465b.png)

## Python

Loin scripts-hakemistoon tiedoston komennolla `micro helloworld.py`. Py-pääte tarkoittaa Pythonia. Kirjoitin taas sisälle ohjelman, joka tulostaa "Hello World". Ajoin komennon Python3-komentotulkin kautta `python3 helloworld.py`. Ohjelma toimi odotetusti.

![python](https://user-images.githubusercontent.com/122886984/223959201-2eac3ba1-f495-443c-97e9-02e494db8edd.png)

## Java

Javaa en ole käyttänyt vuosiin, joten etsin ensiksi sopivat ohjeet Googlesta. Käytin apunani Wikiversityn ohjetta.

Loin scripts-hakemistoon tiedoston komennolla `micro HelloWorld.java`. Kirjoitin taas sisälle ohjelman, jonka pitäisi tulostaa "Hello World". Ajoin komennon `javac HelloWorld.java` ohjelman koostamiseksi. Sain kuitenkin virhe ilmoituksen "javac: command not found", joten otin vielä selvää siitä, mitä minun pitäisi asentaa Javan ajamiseksi. Debianin Wikistä löysinkin Java Development Kitin, jonka asensin `sudo apt-get install -y default-jdk`. Nyt sain koostettua ohjelman `javac HelloWorld.java`-komennolla. Ajoin ohjelman `java HelloWorld.java`, mutta sain virheilmoituksen "class found on application class path: HelloWorld". Katsoin ohjetta vielä uudestaan, ja huomasin että ohjelma ajetaan ilman .java-päätettä. Kokeilin uudestaan `java HelloWorld` ja sain odotetun tulostuksen.

![java](https://user-images.githubusercontent.com/122886984/223959221-9b66d2e9-6bba-422a-8e0d-f79ceb5092d2.png)

Olen viime vuosina käyttänyt oikeastaan vain Pythonia, joten paluu Javan käyttäminen tuntui aika turhauttavalta.

Valmista tuli 9:50. Kolmen ohjelman tekemiseen meni vähän alle tunti, josta suurin osa kului tuon Javan kanssa. 

## Vapaaehtoinen: greetme

17:15 aloin tehdä Pythonilla ohjelmaa greetme.py. Ohjelma ottaa komentoriviltä syötteen ja tervehtii. Komentoriville kirjattua syötettä voidaan lukea tuon sys-moduulin avulla, joka listaa sys.argviin syötteen argumentit. Listalla ensimmäisenä on luonnollisesti suoritettavan ohjelman nimi, mutta haluan tietysti tervehtiä listassa toisena olevaa, joten nimi saa arvokseen sys.argv-listassa toisena olevan argumentin. 

![greetmepy](https://user-images.githubusercontent.com/122886984/224077664-3fcd69dd-a3f4-4f98-9721-7da71a55c8cc.png)

Käytin apuna: [Accessing command-line arguments in Python](https://www.pythonmorsels.com/accessing-command-line-arguments-python/).

Bashilla komentoriviä luetaan $-merkin avulla. 1-arvon saa kutsun skriptin jälkeinen ensimmäinen argumentti.

![greetmesh](https://user-images.githubusercontent.com/122886984/224079771-2b2e59a3-a6fb-44f9-bf6b-1c3a0960b321.png)

Käytin apuna: [How to Use Command Line Arguments in a Bash Script](https://www.baeldung.com/linux/use-command-line-arguments-in-bash-script)

## Lähteet

- Debian (2022). Java. https://wiki.debian.org/Java. Luettu 9.3.2023.
- Karvinen, T. (2018). Hello World Python3, Bash, C, C++, Go, Lua, Ruby, Java – Programming Languages on Ubuntu 18.04. https://terokarvinen.com/2018/hello-python3-bash-c-c-go-lua-ruby-java-programming-languages-on-ubuntu-18-04/. Luettu 9.3.2023.
- Karvinen, T. (2023). Linux-palvelimet-kurssin luento 7.3.2023.
- Wikiversity (2022). Java Tutorial/Hello World! https://en.wikiversity.org/wiki/Java_Tutorial/Hello_World! Luettu 9.3.2023.
