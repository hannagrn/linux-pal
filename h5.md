# H5 - Hello Web

Hanna Gröndahl

## Järjestelmätiedot

- Rauta: Asus Zenbook UX430UQ
- Raudan OS: Windows 10 Home (22H2, 19045.2486 -versio)
- Hypervisor: Oracle VM Virtual Box 7.0.4
- Virtuaalikoneen OS: Debian GNU/Linux 11
- Kernel: Linux 5.10.0-20-amd64

## x) Kuuntele ja tiivistä

Kuuntelin Indie Hackersin marraskuussa julkaistun ["#265 – From Full-Time Job to $30k/Month with Damon Chen of Testimonial"](https://share.transistor.fm/s/cc6dba56) -jakson.

Damon Chen perusti Testimonial-web-sovelluksen, ja teki siitä itselleen työn. Testimonial-sovelluksen avulla Testimonialin tilauksen ostaneet asiakkaat voivat kerätä tuotekokemuksia omilta asiakkailtaan ja julkaista ne omilla sivuillaan helposti ilman ohjelmointiosaamista. 

Keskeinen tekijä Testimonialin suosion taustalla on no code -trendi. No code tarkoittaa palveluita, joilla voi luoda vaikka nettikaupan näpyttelemällä itse oikeastaan minkäänlaista koodia. Palvelut eivät kuitenkaan tarjoa kaikkia ominaisuuksia itse, mutta niitä voidaan lisätä ulkopuolisilla lisäosilla (kuten Testimonial). 

Projektin epäonnistumisen tunnustaminen voi olla vaikeaa, mutta joskus se on välttämätöntä. Jotta projektin osaa lopettaa ajoissa, Chen asetti itselleen tavoitteita tuoton suhteen ensimmäisen vuoden aikana. Hän palaisi päivätyöhön, jos Testimonical ei ottaisi tuulta alleen.  

Tulonmuodostuksen arviointi ja parantaminen on projektin elinehto. Chenin kohdalla keskeinen asia tulonmuodostuksen kannalta oli siirtyminen tilausmalliin. Aluksi hän myi sovellusta kertaluontoisesti, mutta tilausmalli osoittautui toimivaksi ja tuottavaksi ratkaisuksi.

## a)

Aloitin testin asentamalla "maailman suosituimman web-palvelimen" Apachen uudestaan, jotta pääsin aloittamaan testauksen puhtaalta pöydältä. Käytin ensin komentoa `sudo apt-get purge apache2 apache2-bin`, joka poistaa asennuksen kokonaan. Koska olin aiemmin muokannut tunnilla rootin web-sivua, purge ei putsannut /var/www/html-hakemistoa. Oletin, että uudelleenasennuksen jälkeenkään Apachen oletussivu ei palautuisi. Etsin tietoa siitä, saisinko kansion putsattua, mutta koska ei ollut ihan yksinkertaista tapaa oletuksen palautukseen, tyydyin tähän vaihtoehtoon. Olisin tietysti voinut asentaa uuden käyttäjän. 

Sitten päivitin apt-pakettiluettelon `sudo apt-get update` -komennolla ja asensin Apachen komennolla `sudo apt-get install -y apache2`. Käynnistin Apachen komennolla `sudo systemctl start apache2`. Oletukseni siitä, että Apachen etusivu ei palautuisi, oli oikea. Tarkistin sen `curl localhost` -komennolla. Curl tulostaa web-palvelimen vastaaman html-sivun sellaisenaan. 

<img width="500" alt="curl testi" src="https://user-images.githubusercontent.com/122886984/216276959-f910327e-e981-4c11-afe5-13d1dfeb80b7.png">

Muokkasin sitä kuitenkin vielä. Komennolla `echo 'Manu on maailman paras kissa' | sudo tee /var/www/html/index.html` muutin sivun sisällöksi "Manu on maailman paras kissa". Echo tulostaa sille annetun stringin, sudo tee putkitettuna taas kirjoittaa saman stringin annettuun tiedostoon. Kokeilin curlilla, muuttuiko sivu.

<img width="500" alt="curl manu testi" src="https://user-images.githubusercontent.com/122886984/216277052-a047f5a8-f0d3-4e82-bb89-36a3b4c2021b.png">

Muutos onnistui.

## b) 

Saadakseni käyttäjien web-sivut toimimaan otin `sudo a2enmod userdir` -komennolla käyttäjien nettisivut käyttöön. A2enmod on Apache 2 -käyttöön tarkoitettu daemoni, jolla voidaan ottaa Apachen toimintoja käyttöön. Tässä tarvitsin sitä userdir-toiminnon käyttöönottoon. Toiminnon avulla käyttäjät saavat oman web-sivunsa, jota hallitaan kotihakemiston public_html-kansiosta. Käyttöönoton viimeistelemiseksi käynnistin Apachen uudelleen `sudo systemctl restart apache2` -komennolla.

Olin jo tunnilla tehnyt public_hmtl -hakemistoon index.html-tiedoston, ja sitä pystyy nyt katsomaan selaimella localhost/~hanna/-osoitteessa. Raportoin seuraavassa tehtävässä tuon sivun perustamisen tarkemmin.

<img width="500" alt="hanna sivu" src="https://user-images.githubusercontent.com/122886984/216277096-b73c9784-7ea6-41ed-806b-ec19feed771a.png">

## c)

Tein uuden käyttäjän komennolla `sudo adduser manu`. Loin vahvan salasanan ja täytin käyttäjän tiedot nimen osalta ja vahvistin tiedot oikeiksi. Tarkistin, että käyttäjälle tuli uusi kotihakemisto.

<img width="500" alt="manun hakemisto" src="https://user-images.githubusercontent.com/122886984/216277133-6b5ee8e0-5a64-45f1-b56d-04e6b22b42f0.png">

Kirjauduin ulos hanna-käyttäjältä ja kirjauduin sisään manu-käyttäjällä. Jotta manu saa web-sivunsa, käyttäjä tarvitsee public_html-hakemiston ja sinne index.html-tiedoston. Katsoin manun kotihakemistosta `ls`-komennolla, onko sillä vielä public_html-hakemistoa. Sitä ei ollut, joten loin sen `mkdir public_html` -komennolla. Kiinnitin erityistä huomiota hakemiston nimen täsmällisyyteen, sillä toimiakseen sen nimen pitää olla täsmälleen "public_html". Siirryin kansioon `cd public_html` -komennolla ja loin sinne index.html-aloitussivun micro-editorilla komennolla `micro index.html`. Tarkistin curlilla, onnistuiko nettisivun perustaminen. Katsoin myös curlilla, että manu näkee myös hannan web-sivun. 

<img width="500" alt="manu sivu" src="https://user-images.githubusercontent.com/122886984/216277171-76c8fd0a-4899-4bb2-9b42-e85eef26aa3f.png">

## d)

Muokkasin manun sivun validiksi HTML5-sivuksi. Testasin koodin [W3.orgin Validatorilla](https://validator.w3.org/). 

<img width="500" alt="W3 validator" src="https://user-images.githubusercontent.com/122886984/216277197-6575d3ef-7fe2-42d2-87f7-68a601c7d7f3.png">

Tein saman muutoksen hannan sivulle. Tunnilla tekemäni sivu ei ollut validi HTML5-tiedosto, koska siitä puuttui dokumentin tyypin ilmoittaminen ja html:n kieliattribuutti. Kieliattribuutti ei ole pakollinen, mutta sitä kannattaa käyttää esimerkiksi saavutettavuuden takia.

<img width="500" alt="w3 validator hanna" src="https://user-images.githubusercontent.com/122886984/216277225-aa8e8872-e63f-4427-bed4-effb4a21b38e.png">

## Lähteet

Indie Hackers 2022. #265 – From Full-Time Job to $30k/Month with Damon Chen of Testimonial. *Transistor.fm*. https://share.transistor.fm/s/cc6dba56. Kuunneltu 2.2.2023.

Karvinen, T. 2023. Linux-palvelimet-kurssin luento 31.1.2023.

Web.simmons.edu s.a. The Elements of an HTML5 Page. http://web.simmons.edu/~grovesd/comm244/notes/week1/basic-html5-page. Luettu 2.2.2023.
